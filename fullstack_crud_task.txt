# משימת Full-Stack Developer

## דרישות:

המשימה היא לפתח אפליקציה קטנה מסוג CRUD - Create, Read, Update, Delete:

המערכת צריכה לבצע את הפעולות הבסיסיות הבאות:

* Create – הוספת פריט חדש (כמו משתמש, רכיב, מוצר, חיות, חנות וכו').
* Read – הצגת רשימה של פריטים.
* Update – עדכון פריט קיים.
* Delete – מחיקת פריט.

## דרישות נוספות:

המערכת צריכה להכיל לפחות שני דפים:

* דף ראשון: מציג טבלה עם רשימה של פריטים.
* דף שני: טופס הוספה או עדכון של פריט.

בנוסף, ניתן להוסיף פיצ'ר אחד לבחירתך. דוגמה לפיצ'רים אפשריים (בהחלט ניתן לקחת אחד מהם למשימה):

* מסך התחברות עם אימות משתמש.
* חיפוש או סינון של פריטים.
* חלוקה לעמודים (Pagination): יש להוסיף את האפשרות להציג את הנתונים בעמודים (למשל 10 פריטים לעמוד) ויכולת לעבור בין עמודים.
* עיצוב רספונסיבי.
* מצב חשוך (Dark Mode).
* הוספת אפשרות לסנן את הנתונים בטבלה לפי קריטריונים מסוימים (למשל לפי שם, תאריך או קטגוריה).
* תמיכה בהעלאת קבצים (לדוגמה העלאת תמונה).
* כל פיצ'ר העולה בדעתך.

על המערכת להיות בנויה כך שהיא תהיה פשוטה להבנה, עם עיצוב נעים למשתמש ויכולת ניהול בסיסית של נתונים.

## הנחיות טכנולוגיות:

* ניתן להשתמש ב- React, Next.js, או כל טכנולוגיית JavaScript/TypeScript אחרת לבחירתך.
* לבחירת מסד הנתונים, ניתן להשתמש במסד נתונים לבחירתך, לדוגמה: ב- MongoDB או PostgreSQL.
* שימוש ב Tailwind CSS לעיצוב - יתרון. ניתן להשתמש בכלים אחרים.

## הערות:

* נדרשת שיטה לניהול המשתמשים (כמו JWT), אם בחרת להוסיף את מסך ההתחברות.
* חשוב לשמור על קוד נקי, קריא ומסודר.
